Regler
Laget Høst 2020
Hvit skal alltid gjøre det første trekket i spillet. Deretter gjør svart et trekk, så hvit osv. inntil en av spillerne vinner eller at partiet blir uavgjort. Det er ikke mulig å stå over et trekk. En spilleren kan velge å flytte en brikke til et felt hvor det står en av motstanderens brikker. Dette kalles å slå en brikke, og motstanderens brikke fjernes da fra brettet.
Sjakkmatt (check mate), ofte forkortet til matt,  er en situasjon der den ene spillerens konge er angrepet (truet), og det ikke er mulig å gjøre noe med trusselen. Kongen kan ikke på et eller annet vis komme seg ut av situasjonen. Kongen blir aldri slått; partiet er over så snart kongen er satt sjakkmatt. Den spilleren som setter sjakkmatt vinner partiet. Å sette motstanderen sjakkmatt er det endelige målet i sjakk. Hvis kongen er angrepet, men trusselen kan pareres (ved å slå brikken som sjakker, flytte kongen til et felt som ikke er angrepet, eller ved å sette en brikke mellom kongen og brikken som setter sjakk), sier man at kongen står i sjakk, men ikke i sjakkmatt.